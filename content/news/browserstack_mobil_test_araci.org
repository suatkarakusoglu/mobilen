#+title: BrowserStack Mobil Uygulama Test Aracı
#+date: [2024-11-11 Mon]
#+author: Suat Karakuşoğlu
#+filetags: :Test:Araçlar:

[[https://tr.linkedin.com/in/suat-karakusoglu][Suat Karakuşoğlu]] yazdı.

#+CAPTION: Photo by [[https://unsplash.com/photos/four-black-and-grey-telephones-rSRWst-IGlA][Eduardo Sánchez]]
[[file:browserstack_cover.jpg]]

* İçerik
Merhabalar,

Mobil ürün yaşam döngüsünde canlıya çıkana dek mümkün mertebe gerçek cihazlarda testlerimiz yapılıyor.

Testten canlıya geçiş sonrası ise artık gerçek kullanıcıların envai çeşit cihazlarında uygulamalar yaşamaya başlıyor.

Bu cihazların tüm çeşitliliğine erişmek zor.

IDE'lerde gelen simülatörler gerçek cihaz yeteneklerini tam anlamıyla simüle edemeyebiliyorlar.

Bu cihaz çeşitliliğine erişebilmek için farklı hizmetlerden faydalanbiliyorsunuz.

Bunlardan bir tanesi olan =BrowserStack='ten bahsedeceğiz.

#+CAPTION: BrowserStack App-Live
[[file:browser_stack_devices_showcase.jpg]]

** Test edilecek uygulamaları yüklemek
Test etmek istediğimiz uygulamaları türlü kaynaklardan yükleyebiliyoruz.

Bunlardan en popülerleri ile direkt entegrasyon dahi sağlayabiliyoruz.

#+CAPTION: BrowserStack Uygulama Yükleme Seçenekleri
[[file:browserstack_installation_mediums.jpg]]

*** Uygulama yükleme seçenekleri
- Firebase Entegrasyonu :: =Firebase App Distribution= yeteneği
- App Center ::  =Microsoft'un App Center= ile direkt entegrasyon
- TestFlight :: Cihaz açıldıktan sonra testflight uygulaması açılıyor, hesap bilgileriniz ile uygulamaya erişebiliyorsunuz.
- Play Store :: Cihaz açıldıktan sonra direkt play-store uygulaması açılır.
- App Store :: Cihaz açıldıktan sonra direkt app-store uygulaması açılır.

*** Firebase Distribution Entegrasyonu
Firebase Uygulama Dağıtım entegrasyonu ile direkt olarak uygulamalar sürümleri ile listeleniyor ve istediğiniz cihaza tek tık ile yükleyebiliyorsunuz.

Bunun için öncesinde gerekli yetkilendirmeleri yapmanız gerekiyor.

#+CAPTION: Firebase BrowserStack entegrasyonu
[[file:browser_stack_firebase_integration.jpg]]

** Bilgisayarınızın ağı üzerinden internete çıkmak
Test uygulamalarınız yalnızca vpn ile şirket iç ağınızdaki erişimleriniz üzerinden çalışıyor olabilir.

Bu durumda bilgisayaranıza ufak bir browserstack uygulaması yüklemeniz gerekiyor.

#+CAPTION: Local ağ üzerinden test
[[file:browserstack_local_connection_app.jpg]]

Bu uygulama ile yüklediğiniz mobil uygulama internet erişimini sizin ağınız üzerinden yapmaya başlayacağı için test ortamlarına erişiminiz olacaktır.

#+CAPTION: Local ağ üzerinden erişim
[[file:browserstack_force_local_network.jpg]]
Burada 'Force Local' network seçeneğine tıkladığınızda =Force Local: ON= gormeniz gerekiyor. Sonrasında testlerinize başlayabilirsiniz.

** Sonuç olarak
BrowserStack sayesinde canlı'dan gelebilecek olan problemleri gerçek mobil cihaz havuzundan en yakın cihaz ile test edebilmek, tekrarlayabilmek uygulamanın davranışını daha kolay değerlendirmenizi ve problem var ise çözümüne gidebilmenize yardımcı olacaktır.

İyi çalışmalar.
