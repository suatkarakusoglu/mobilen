#+title: Tasarımın 4. hali Liquid Glass
#+date: [2025-07-08 Tue]
#+author: Suat Karakuşoğlu
#+filetags: :iOS:Yazılım:Tasarım:

[[https://tr.linkedin.com/in/suat-karakusoglu][Suat Karakuşoğlu]] yazdı.

[[file://liquid_glass_cover.jpg]]

* İçerik
9 Haziran'da Apple WWDC 2025 sunumlarını gerçekleştirdi.

Apple'ın Tasarım Yardımcı Başkanı =Alan Dye= [[https://www.youtube.com/watch?v=KBAepbcMm4E][The Vision Behind iOS 26’s Liquid Glass]]'taki sohbetinde bahsettiği üzere; VisionOS için yapılan genel tasarım yaklaşımını günlük cihazlarımız olan Mac ve iPhone'lar üzerine de tatbik etme planı ile çıkageldiler.

LiquidGlass tasarım dili ile Steve başkan'ın 2000'lerde tanıttığı [[https://www.youtube.com/watch?v=SZjTIadjr4M][MacOS'in AQUA]] tasarımına da göz kırpıyorlar.

[[file:steve_jobs_aqua_button.jpg]]
#+begin_quote
We made the buttons on the screen look so good you'll want to lick them.

Steve Jobs
#+end_quote

13 sene sonra 'Sir' Jonny Ive bütün bu gerçekliğe yönelik tasarımdan koparak =flat design= sistemine geçirmeye çalışarak bana göre biraz ruhsuz bir sadeliğe gitmek için büyük bir tasarımsal değişikliğe gittiler. Flat Design ile yer yer butonları dahi tanıyamaz olduk :)

[[file:iOS6_to_iOS7.jpg]]

** Aquanın Reenkarnasyonu: Liquid Glass
[[https://www.youtube.com/watch?v=IrGYUq1mklk&ab_channel=AppleDeveloper][WWDC25: Meet Liquid Glass]] vidyosunda bu cam tasarım dilinin nasıl çalışacağına dair güzel bir sunum yapılmış. Şahsen ilk duyduğumda kafamda oluşan izlenimden çok daha iyi bir çalışma yapmışlar gibi görünüyor.

[[https://developer.apple.com/documentation/TechnologyOverviews/adopting-liquid-glass][Liquid Glass adaptasyon dokümanı]]nda da bu tasarıma geçişin hangi komponentleri ekleyeceğine dair bir yol haritası sunuyor.

** Versiyon 26 ve yeni versiyonlama yöntemi
Versiyonlamada karşımıza çıkan hangi sene hangi versiyon çıkmıştı karmaşasına ise bu sefer Samsung'un izinden giderek seneye bağlı olacak şekle getirdi Apple.

** Hali hazırdaki uygulamalarımızdaki etkileri
Yeni tasarıma geçişi Xcode 26 ile derlediğiniz vakit size süpriz bir görüntü sunabilir. Bir kaç uygulamada denediğimde =custom= olarak native componentler üzerinde yaptığımız değişikliklerin bu tasarım diliyle kırıldığını gördük.

Hızlıca düzenleyebileceğimiz değişiklikler ile bu tasarıma ayak uydurabiliriz. Ancak yetiştiremeyeceğimizi hissedersek bir süre var.

** Liquid Glass tasarım geçişini ertelemek
Evet, belki uygulamadaki etkilerini hızlıca toparlayamayabiliriz. Bu nedenle Apple adaptasyon süreci için bir süre tanımış.

Uygulamamızın eski haliyle devam etmesini sağlayabilmek için [[https://developer.apple.com/documentation/BundleResources/Information-Property-List/UIDesignRequiresCompatibility][UIDesignRequiresCompatibility]] anahtarını kullanarak bir süre daha uzatabiliriz. Ancak bu süreci uzun tutmamakta hayır var.

[[file://ui_design_requires_compatibility.jpg]]

** İkon Değişiklikleri
=Icon Composer= uygulaması ile =liquid glass= tasarımına uygun ikon tasarımlarımızı gerçekleştirebilirsiniz.

[[file://icon_liquid_glass.jpg]]

[[https://developer.apple.com/videos/play/wwdc2025/361/][Create icons with Icon Composer - WWDC25]]

** Özetle
Apple bu yeni tasarım dili ile içeriğin daha çok ön plana çıkarılmasını hedefliyor. Tabi ki bu tasarım, sürekli görsel elemanların arkasındaki içeriklere göre değişim gerektiriyor, ve bu görsel geçişleri hızlı yapabilmek için hesap kitap, yani enerji ve cpu ihtiyacı olucak.

O noktada da Apple yine kendi enerji tasarruflu çiplerine sırtını dayamış gibi görünüyor.

Basit gibi görünen ama Apple'ın farklı bir deneyime imza attığı bir dönüşüm içindeyiz. Kullanıcılarımız için bu dönüşümü şimdiden planlamak faydamıza olacaktır.

Görüşmek üzere.

** Kaynakça
- [[https://www.youtube.com/watch?v=jGztGfRujSE][Introducing Liquid Glass | Apple - YouTube]]
- [[https://developer.apple.com/videos/play/wwdc2025/356/][Get to know the new design system - WWDC25 - Videos - Apple Developer]]
- [[https://www.donnywals.com/opting-your-app-out-of-the-liquid-glass-redesign-with-xcode-26][Opting your app out of the Liquid Glass redesign with Xcode 26 by Donny Wals]]
- [[https://developer.apple.com/documentation/Xcode/creating-your-app-icon-using-icon-composer][Creating your app icon using Icon Composer]]
